# Mykonid
Mykonidy to istoty, które przestały być osobnymi jednostkami, a stały się ruchomymi wypustkami wielkiego, prastarego organizmu. Wywodzą się z legendarnych elfów z lasu Velumira - krainy tak starej, że jej korzenie sięgają początków świata. Przez tysiąclecia elfy te żyły w tak głębokiej symbiozie z naturą, że granica między tkanką roślinną, grzybową a zwierzęcą ostatecznie zanikła.

### Wygląd i Biologia

Mykonidy zachowują smukłą, elegancką sylwetkę elfów, jednak ich ciało jest całkowicie przekształcone przez grzybnię
* Skóra: Ma fakturę gładkiego zamszu lub aksamitu, o barwach od alabastrowej bieli po głęboki brąz lub blady fiolet. Zamiast blizn, na ich ciele pojawiają się wzory przypominające słoje drzewa lub porosty.
* Włosy: Tradycyjne włosy zastąpiły gęste pęki srebrzystych lub złotawych strzępek (hyf). Pulsują one delikatnym światłem, gdy Mykonid komunikuje się z lasem.
* Oczy: Są jednobarwne (często całkowicie czarne, białe lub bioluminescencyjne), co odzwierciedla ich zdolność do widzenia nie tylko światła, ale i przepływu energii w glebie.
* Symbioza: To nie jest infekcja, lecz doskonałe partnerstwo. Grzybnia chroni organy elfa przed chorobami i starzeniem, a umysł elfa nadaje grzybowi strukturę i cel.

### Kultura i Psychika: „Sieciarze”
* Ich społeczeństwo nie opiera się na hierarchii, lecz na Wielkim Splocie.
* Wspólna Świadomość: Mykonidy rzadko używają między sobą słowa „ja”. Myślą o sobie jako o części większej całości. Kiedy jeden Mykonid się uczy, wiedza ta powoli przesącza się do innych poprzez zarodniki i korzenie lasu Velumira. Jednocześnie wiedzą, że kiedy muszą porozumiewać się we wspólnym to muszą zachować zasady tego języka.
* Strażnicy Rozkładu i Życia: Wierzą, że śmierć jest jedynie początkiem nowego cyklu. Są spokojni, cierpliwi i rzadko okazują gwałtowne emocje - dla nich czas płynie inaczej, mierzony tempem rosnącego lasu.

### Relacja z Lasem Velumira

Las Velumira jest dla nich bóstwem i domem. Każdy Mykonid, który opuszcza las, zabiera ze sobą „cząstkę macierzystą” - kępkę grzybni ukrytą pod skórą blisko serca. Dzięki niej, nawet tysiące kilometrów od domu, wciąż słyszą cichy szum lasu w swoich umysłach. Jeśli Mykonid zginie, z jego ciała wyrasta wielki, jaskrawy grzyb, który przechowuje jego wspomnienia dla przyszłych pokoleń.

### Sposób odżywiania
Mykonid może jeść poprzez dotyk. Wystarczy, że położy dłonie na martwej materii organicznej (powalone drzewo, truchło zwierzęcia), a jego mikro-strzępki w kilka minut wchłoną niezbędne wartości odżywcze.

### Las Velumira

Las Velumira nie jest zwykłym skupiskiem drzew - to prastary bór i przestrzeń graniczna, gdzie granica między planem materialnym a Feywildem jest tak cienka, że niemal zanika. Podróżnicy często nie zdają sobie sprawy, w którym świecie aktualnie się znajdują, dopóki słońce nie zacznie zachodzić w niewłaściwą stronę.

## Bonusy
* +1 do Inteligencji
* +1 do Percepcji
* -1 do Charyzmy

## Rozmiar
Średni

## Pasywna cecha specjalna
* Więź z mycellium - Zapewnia ułatwienia do testów opartych o Percepcję podczas przebywania w lesie.
* Odporność Prastarej Harmonii: Dzięki swojej unikalnej fizjologii są odporni na trucizny oraz efekty zauroczenia, które działają tylko na istoty o czysto humanoidalnych mózgach.
* Mykonidy nie muszą mówić na głos do innych mykoidów. Wypuszczają niewidoczne chmury zarodników, które pozwalają im przesyłać obrazy, emocje i proste myśli w promieniu 100 metrów.

## Aktywna umiejętność specjalna
* Fungalne egzospory mykoidalne - W ramach akcji, umożliwia na wypełnienie całego sektora mapy zarodnikami. Sojusznicy kończący swoją turę w chmurze zarodników uzyskują małe leczenie (25%+1d4). Przeciwnicy wchodzący w chmurę pierwszy raz w swojej turze otrzymują 2k6 obrażeń żrących i zyskują 1 stan zatrucia. Chmura utrzymuje się przez 3 rundy. Z umiejętności można skorzystać raz na walkę.
* Ekspansja Mycelium: Podczas długiego odpoczynku Mykonid może zapuścić w ziemię mikroskopijne nitki grzybni. Dzięki temu „staje się” okolicą. Nie można go zaskoczyć, a on sam wyczuwa ruch każdej istoty dotykającej ziemi w promieniu 500 metrów. Musi być to jednak ziemia, która jest częscią większej całości a nie doniczka lub wanna z ziemią. Gdy wchodzi w ten tryb jego ciało transformuje sie zlewając się z lokalna fałną oraz tkanką rzeczywistości przebywając częściowo jednocześnie na planie materialnym oraz Feywild.

## Słabości
* Wrażliwość na Wysuszenie: Jeśli Mykonid przebywa w skrajnie suchym lub gorącym miejscu (pustynia, bliskość kuźni) przez więcej niż 4 godziny bez kontaktu z wodą, otrzymuje karę do testów.
