# Ruch

Szczegółowe rozliczanie ruchu tyczy się sytuacji, w której używane są zasady inicjatywy. Ruch rozliczany może być na 2 sposoby:
* Kratki na mapie taktycznej - każda kratka ma rozmiary 5x5 stóp. System lepiej nadający się do używania przy pomocy wirtualnych stołów.
* Sektory - mapa taktyczna podzielona jest na sektory, np. półka skalna, prawy brzeg, rzeka, lewy brzeg, krzaki. Każdy sektor powinien luźno opierać się na wymiarach 30x30 stóp. System lepiej nadający się do używania podczas gry na żywo przy pomocy kartki i ołówka.

O ile nie jest wspomniane inaczej, ruch każdej postaci wynosi domyślnie 30 stóp, czyli równowartość krótkiego zasięgu lub 1 sektora na mapie walki. Postać zyskuje możliwość wykorzystania swojego ruchu za każdą wydaną w tym celu akcję. Każda postać dysponuje domyślnie ruchem naziemnym.

## Typy ruchu
* Naziemny
* Lot - W momencie, w którym lot kończy się lub postać nie jest w stanie go kontynuować z innych powodów, zaczyna spadać.
* Pływanie - Wymaga testu Pływania. W przypadku porażki, BG zyskuje poziom Zmęczenia.
* Wspinaczka - Wymaga testu Wspinaczki. W przypadku sukcesu, postać wspina się gdziekolwiek próbowała i kończy swój ruch. W przypadku porażki, ukończy swoją wspinaczkę po wykorzystaniu drugiej akcji na to.
* Jeździectwo - Wymaga testu Jeździectwa. W przypadku sukcesu, postać i jego wierzchowiec poruszają się 90 stóp, czyli równowartość długie zasięgu lub 3 sektorów ma mapie walki. W przypadku porażki, przemieszczają sie o 60 stóp, czyli równowartość średniego zasięgu lub 2 sektorów na mapie walki.
* Jazda pojazdem - W przypadku kierowcy, wymaga testu Powożenia. Sukces oznacza, że pojazd razem z całą zawartością i wszystkimi pasażerami przemieszcza się o 60 stóp, czyli równowartość średniego zasięgu lub 2 sektorów walki. W przeciwnym razie, ruch ogranicza się do ruchu standardowego. Zasady powożenia tyczą się również drobnych środków lokomocji wodnej, np. łódek lub szalup. Zasady poruszania się statkami i innymi większymi jednostkami wodnymi ujętę są osobno.

## Ciężki teren
Niektóre obszary pola bitwy mogą kwalifikować się jako ciężki teren. W takim przypadku, poruszanie się po nim i walka na nim jest utrudnione.
* W przypadku systemu kratek, poruszanie się po ciężkim terenie zabiera podwójny ruch, np. przejście jednej kratki zużywa 10 stóp ruchu.
* W przypadku systemu sektorów, wyjście z sektora uznanego za ciężki teren wymaga wykorzystania dodatkowych 30 stóp ruchu.