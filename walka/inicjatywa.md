# Inicjatywa

Drużyna Bohaterów zawsze wykonuje swoje akcje naprzemiennie z przeciwnikami. Kolejność wykonywania tur zależy wyłącznie od wewnętrznych ustaleń Drużyny, lecz wszystkie akcje jednego Bohatera muszą zostać wykorzystane nim swoją turę rozpocząć będzie mógł kolejny. Po każdej turze Bohatera, swoje akcje wykonuje jeden z przeciwników, których kolejność ustala MG wedle swojego uznania. Obydwie strony wykonują swoje tury naprzemiennie, aż po jednej ze stron nie wyczerpią się kombatanci. Jeśli jedna ze stron ma ich więcej, wykonują oni swojen tury pod rząd na sam koniec. Od tej zasady istnieją dwa wyjątki:
* Zaskoczenie - Jeśli Drużyna Bohaterów zostanie zaskoczona, jako pierwsi, swoje akcje wykonują przeciwnicy.
* Walka z bossem - Jeśli w starciu bierze udział boss, wykonuje on 1 akcję po każdej zakończonej turze Bohatera.

Miniony Bohaterów wykonują swoje tury natychmiastowo po turze dowodzącego nimi Bohatera. Przeciwnicy nie mogą rozdzielić tur Bohatera i jego minionów.

## Zaskoczenie
Zaskoczenie ma miejsce wtedy, gdy jedna ze stron starcia podejmuje działanie, zanim druga zorientuje się w zagrożeniu. Zwykle dochodzi do niego gdy:
* przeciwnicy nie spodziewają się konfrontacji,
* bohaterowie skradają się, przygotowują zasadzkę lub działają z ukrycia,
* potwór lub NPC celowo ukrywa swoją obecność lub prawdziwe intencje,
* grupa zostaje napadnięta podczas odpoczynku, snu lub gdy jest rozproszona.
Zaskoczenie nie zawsze oznacza, że jedna strona nic nie widzi – czasem widzą przeciwnika, ale nie spodziewają się agresji lub nie mają czasu zareagować.

W momencie, w którym istnieją okoliczności sprzyjające zaskoczeniu, należy wykonać test, aby ustalić, czy zasadzka się udała, czy też zasakakiwany w ostatniej chwili orientuje się w sytuacji i jest w stanie jednak zareagować.
* Jeśli to Drużyna jest zaskakiwana, wszyscy jej członkowie obecni w danej sytuacji muszą wykonać test Czujności. Jeśli suma poziomów sukcesów we wszystkich testach będzie wyższa lub równa zeru, Druzyna nie została zaskoczona i walka przebiega wg. normalnych zasad. W przeciwnym wypadku, to przeciwnicy wykonują swoje tury jako pierwsi, a BG nie mogą w tym czasie wykorzystywać swoich rekakcji.
* Jeśli to Drużyna próbuje zaskoczyć przeciwników, wszyscy jej członkowie obecni w danej sytuacji muszą wykonać test Skradania. Jeśli suma poziomów sukcesów we wszystkich testach będzie niższa od zera, przeciwnicy nie zostają zaskoczeni i walka przebiega wg. normalnych zasad. W przeciwnym wypadku, Drużyna wykonuje swoją turę dwukrotnie z rzędu, a bossowie nie otrzymują swoich akcji w trakcie pierwszej tury Drużyny.