# Rzuty na atak

W przypadku Bohaterów Graczy, nie muszą oni wykonywać żadnych rzutów na trafienie oponenta. Zamiast tego, wykonują od razu rzut na obrażenia.

Na obrażenia składają się podstawowe kości danej broni lub umiejętności, zwiększone o potencjalne modyfikatory oraz bonus równy statystyce powiązanej z danym atakiem.

Bohaterowie Niezależni również nie wykonują rzutów na trafienie. Zamiast tego, cele ich ataków muszą wykonać rzut obronny typu wskazanego w opisie danego ataku.

## Ułatwienia i utrudnienia
Jeśli Bohater Gracza uzbiera przynajmniej dwa ułatwienia w rzucie na atak, rzuca dwukrotnie większą pulą kostek niż wynikałoby to z ataku i odrzuca połowę kości o najniższych wartościach. Podobnie ma to miejsce w przypadku utrudnień, ale odrzucane są kości o najwyższych wartościach. Jeśli na rzut na atak oddziałuje jednocześnie przynajmniej jedno ułatwienie i jedno utrudnienie, rzut pozostaje rzutem zwyczajnym.

Ułatwienia w walce zapewniają:
* Przewaga liczebna nad oponentem w walce w zwarciu
* Przeciwnik jest bardzo duży (3x3) lub większy
* Atakowanie powalonego celu
* Atakowanie z przewagą wysokości
* Atakowanie bronią druzgocącą

Utrudnienia w walce narzucają:
* Przeciwnik jest mały (1/2*1/2) lub mniejszy
* Atakowanie z pozycji leżącej
* Atakowanie w ciężkim terenie
* Strzelanie na długim dystansie
* Strzelanie do przeciwnika za ciężką osłoną
* Walka w ekstremalnych warunkach pogodowych
* Walka w ciemności

## Trafienia krytyczne
W momencie, gdy przynajmniej na jednej z kości obrażeń mających wpływ na atak wypadnie najwyższy możliwy wynik, cios jest uznany za krytyczny. W takim wypadku należy rzucić kolejnymi kośćmi tego samego typu w ilości równej ilości kości z najwyższym możliwym wynikiem i dodać ich wynik do puli. Jeśli na którejś z tych kości wypadnie ponownie najwyższy możliwy wynik, należy rzucić ponownie.