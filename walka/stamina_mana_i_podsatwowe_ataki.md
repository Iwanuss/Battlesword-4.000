# Stamina, mana i podstawowe ataki

## Stamina / Mana
Stamina i mana służą głównie wzmacnianiu ataków oraz aktywowaniu niektórych specjalnych umiejętności.

Ich bazową wartością jest połowa statystyki powiązanej z używaną bronią zaokrąglona w dół. W przypadku zmiany broni w trakcie rundy na używającą innej statystyki lub używania dwóch broni z dwoma różnymi statystykami na raz, stamina lub mana jest zawsze równa najniższej wartości spośród tych dwóch i aktualnie posiadanej rezerwy.

Stamina genereowana jest przez różnego rodzaju bronie białe i dystansowe, mana przez różdżki, kostury i berła.

Stamina służy do wzmacniania ataków fizycznych, mana do wzmacniania ataków magicznych. Niemożliwe jest więc wzmacnianie ataków fizycznych przy pomocy zwyczajnych różdżek i kosturów, a te z kolei nie mogą wzmacniać ataków fizycznych.

## Podstawowe ataki
Oprócz zdolności specjalnych wynikających z rasy, profesji czy klasy, Bohater może zdecydować się po prostu wykorzystać swoją broń. Taki zwyczajny, podstawowy atak zadaje obrażenia zgodne z obrażeniami wykorzystanego oręża. Można go również wzmocnić na kilka sposobów za pomocą staminy. Oprócz tych standardowych, część broni zapewnia również unikalne wzmocnienia wynikające z ich cech specjalnych, więc warto mieć na nie uwagę.

### Ataki bronią białą
Podstawowe ataki w zwarciu można wzmocnić w następujący sposób:
* Dodatkowa kostka obrażeń - 1 staminy
* Dodatkowe trafienie przeciwnika sąsiadującego z celem - 1 staminy
* Nałożenie 1 poziomu krwawienia - 1 staminy 

### Ataki bronią dystansową
Podstawowe ataki z dystansu można wzmocnić w następujący sposób:
* Dodatkowa kostka obrażeń - 2 staminy
* Nałożenie 1 poziomu krwawienia - 1 staminy 
* Przycelowanie we wrażliwy punkt - 3 staminy

### Pochwycenie
Zamiast zadawać obrażenia, uczestnik walki może spróbować pochwycić wybranego przeciwnika. W przypadku NPCów, muszą oni dysponować spejclanymi akcjami na to pozwalającymi. W przypadku Bohaterów, mogą oni pochwycić przeciwnika w ramach akcji, jeśli nie jest on bossem, jest niewiększy niż o 1 rozmiar od Bohatera oraz nie jest istotą amorficzną lub niematerialną. Pochwycenie niesie ze sobą koszt w Staminie:
* Trep - 2 Staminy
* Elita - 4 Staminy
* Mistrz - 6 Staminy

Przemieszczenie się wraz z pochwyconym przeciwnikiem również jest obarczone takim samym kosztem jak samo pochwycenie i liczone jest za każdą zmianę sektora.

Pochwyconego przeciwnika można:
* Poddusić - Akcja; Koszt Staminy równy kosztowi pochwycenia; Cel traci po cichu 25% swojego maksymalnego HP
* Zaatakować - Koszt jak przy zwykłym ataku; Atak wykonywany jest z ułatwieniem
* Rzucić - Akcja; Koszt Staminy równy kosztowi pochwycenia; Przeciwnik trafia do wybranego, sąsiedniego sektora; Test Atletyki - Sukces: zadaje 1k6 obrażeń fizycznych za każdy sukces
* Wypuścić - W dowolnym momencie swojej tury, Bohater może zakończyć pochwycenie przeciwnika

### Nokaut
Bohaterowie nie zawsze mogą chcieć kończyć życie swojego oponenta, zamiast tego chcąc go jedynie znokautować i zneutralizować zagrożenie z ich strony. W tym celu trzeba spełnić kilka warunków:
* Przeciwnik nie może być istotą amorficzną lub niematerialną.
* Zadeklarować chęć do znokautowania oponenta zamiast zabijania go.
* Zredukować jego HP do 0.
* Natychmiastowo wydać 3 Staminy lub Many w momencie zredukowania HP do 0.
* Rzucić k20 - Wynik 1-3: Nokaut nie powodzi się, a przeciwnik odzyskuje 25%+1d4 HP.

### Popychanie
Czasem, Bohater może chcieć popchnąć przeciwnika, by ten np. spadł z dużej wysokości lub wpadł do wody lub lawy. Popchnięcie może zostać rozpatrzone w ramach zepchnięcia do konkretnej lokacji w ramach tego samego sektora lub jego granic lub zepchnięcia do sąsiedniego sektora. Cel popychania nie może być istotą amorficzną lub niematerialną. W celu popchnięcia należy w ramach akcji:
* Wydać 3 Staminy
* Jeśli miejsce zepchnięcia znajduje się w sąsiednim sektorze, test popychania obarczony jest dodatkowym modyfikatorem (-3)
* Wykonać test Atletyki
    * (+2) przeciwko Trepowi
    * (0) przeciwko Elitom
    * (-2) przeciwko Mistrzom
    * (-6) przeciwko Bossom

### Walka bez broni
Czasem może się zdarzyć, że broń którego z kombatantów zostanie zniszczona lub utracona. W takim wypadku, postać może próbować walczyć dalej przy pomocy pięści, kopniaków i innych dostępnych części ciała. Taki atak:
* Zadaje bazowo 1k4 obrażeń fizycznych
* Bazuje na Sile
* Ma zasięg zwarcia
* Nie posiada żadnych cech specjalnych