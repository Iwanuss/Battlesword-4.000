# Obrażenia i Śmierć

## Pancerz
W przypadku BG, po otrzymaniu ciosu od sumy otrzymanych obrażeń odejmuje się wartość Pancerza BG. Następnie, jeśli jest większa od zera, różnicę odejmuje się od Punktów Życia BG. Jeśli pancerz zredukował wszystkie obrażenia, postać nadal traci 1 Punkt Życia.

W przypadku przeciwników, każdy typ pancerza zapewnia im inny efekt:
* Lekki pancerz - absorbuje 1 punkt obrażeń za każdą kość ataku.
* Średni pancerz - absorbuje 2 punkty obrażeń za każdą kość ataku.
* Ciężki pancerz - absorbuje połowę punktów obrażeń

## Typy obrażeń
* Fizyczne
* Ogniste
* Zimne
* Elektryczne
* Chaotyczne
* Żrące
* Święte

Obrażenia od ognia, lodu i elektryczności są zbiorowo określane jako obrażenia od żywiołów.

Odporność na dany typ obrażeń pozwala na zredukowanie otrzymywanych obrażeń o połowę. Podatność podwaja otrzymywane obrażenia, a niewrażliwość redukuje otrzymywane obrażenia o 100%. Odporności i podatności naliczane są przed uwzględnieniem redukcji wynikających z pancerza lub innych źródeł.

## Bramy Śmierci
Punkty Życia nigdy nie mogą spaść poniżej 0. W momencie, w którym cios zredukowałby Punkty Życia BG do 0, staje on u progu Bram Śmierci. Jest to specjalny status, który nakłada utrudnienie na wszystkie wykorzystywane testy oraz ataki. W momencie, w którym postać odzyska jakiekolwiek Punkty Życia, traci status Bram Śmierci. Jeśli natomiast BG miałby stracić Punkty Życia, ale jest już u progu Bram Śmierci, należy wykonać test Odporności na Śmierć. W przypadku sukcesu, postać przeżywa, ale wartość jej Odporności na Śmierć oraz Poczytalność spada o 1. Jeśli test zakończy się porażką, Bohater kończy swoją wędrówkę po świecie żywych.

Odporność na Śmierć naturalnie regeneruje się o 1 punkt każdego dnia o świcie aż do swojej maksymalnej wartości - 19.

## Leczenie
Leczenie dzielimy na kilka typów:
1. Małe leczenie - przywraca 25% + 1d4 Punktów Życia
2. Średnie leczenie - przywraca 50% + 1k8 Punktów Życia
3. Duże leczenie - przywraca 75% + 1k12 Punktów Życia
4. Pełne leczenie - przywraca 100% Punktów Życia
Na karcie postaci znajdują się specjalne pola ułatwiające śledzenie aktualnych wartości każdego leczenia dla danego BG.