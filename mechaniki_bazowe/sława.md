# Sława, Mądrość, Poczytalność

## Sława
Sława to statystyka drużynowa, która określa rozpoznawalność Drużyny w szerokim świecie. Jest to cecha opisywana przedziałem liczbowym 1-20, choć może wykroczyć wyżej w przypadku prawdziwie legendarnych ekip. Za każdym razem, gdy potrzeba określić, czy ktoś rozpoznał Drużynę lub jest świadom ich reputacji, należy wykonać test Sławy. Im dalej od standardowego obszaru działań Drużyny, tym trudniejszy test.

Test Sławy można również wykonać, gdy Drużyna próbuje wykorzystać swoją reputację w celu osiągnięcia jakiejś korzyści, np, wynegocjować wsparcie od lokalnej społeczności w swojej misji.

Zła sława to też sława. W takiej sytuacji rozpoznawalność może wywoływać niekoniecznie pozytywne reakcje. Czy to złe uczynki Bohaterów mogą zantagonizować siły tych dobrych, czy też walka ze złem przysporzyła przeciwników, Sława będzie alarmować wrogów o poczynaniach Drużyny i skupiać na niej ich uwagę.

### Reputacja
W ramach swoich przygód, Drużyna zyskuje rozpoznawalność wśród różnych grup oraz miejscach. Na koniec każdego rozdziału, Mistrz Gry może nagrodzić Drużynę 1-3 nowych poziomów reputacji. Każdy nowy poziom reputacji zwiększa Sławę o 1.

Reputacja dotyczy konkretnych grup społecznych, organizacji lub mieszkańców danych miejsc, np.:
* Port Przymierze
* Kultyści Tharizduna
* Gildia Kamieniarzy

Reputacja dzieli się na pozytywną i negatywną. Istnieje możliwość zyskania pozytywnej i negatywnej reputacji wśród tej samej grupy. Nie negują się one wtedy, istniejąc obok siebie. Reprezentuje to fakt, że dana społeczność może być podzielona pod względem postrzegania danej Drużyny.

Jeśli Drużyna wchodzi w interakcję społeczną, należy ustalić jakie reputacje mogą mieć znaczenie w danej sytuacji. Za każdy poziom takiej pozytywnej reputacji, Drużyna otrzymuje modyfikator (+1) do testu społecznego. Za każdy poziom negatywnej, modyfikator wynosi (-1).

Jeśli reputacja ma znaczenie w danej sytuacji i jest ona pozytywna, Drużyna może również zastąpić test statystyki społecznej testem Sławy. Modyfikator za reputację nie ma jednak wtedy wpływu na ten test.