# Poczytalność

Poczytalność opisuje procentowo stopień przyklejenia do rzeczywistości. Wraz z jej spadkiem, Bohater odkleja się od niej coraz bardziej, stając się podatnym na Delirium.

Postać traci 1 punkt Poczytalności za każdym razem, gdy przetrwa test Odporności na Śmierć.

Część ataków przeciwników może również dodatkowo redukować Poczytalność lub wymuszać testy Poczytalności.

Doświadczenie ponadnaturalnych horrorów również może wystawić Poczytalność na próbę. Jeśli Bohater staje się świadkiem okultystycznego rytuału, wkracza do obszaru objętego zepsuciem lub trafia do jednego ze złych lub mrocznych planów egzystencji, musi wykonać test Siły Woli. Porażka oznacza utratę kolejnego punktu Poczytalności oraz wymusza test Poczytalności.

Za każdym razem, gdy Poczytalność po raz pierwszy spadnie do pełnej dziesiątki, należy wykonać test Poczytalności, niezależnie czy był on w inny sposób powiązany z utratą Poczytalności, czy nie.

## Testy poczytalności
Za każdym razem, gdy postać musi wykonać test Poczytalności, należy wykonać rzut 1k100. Wynik mniejszy lub równy aktualnej wartości Poczytalności oznacza sukces. W przypadku porażki, należy wykonać rzut na tabelę Delirium.

## Delirium
Rzut 1k10:
1. Wypaczenie przedmiotu - Gracz wybiera jeden z wyekwipowanych, niewypaczonych przedmiotów. Następnie Mistrz Gry dodaje do przedmiotu odpowiedni efekt wypaczenia.
2. Panika - Jeśli trwa walka, Bohater zyskuje 1k10 stanów Paniki. Poza walką, Bohater zyskuje 1k5 stanów Zmęczenia.
3. Zamknięcie się w sobie - Wszystkie testy oparte o Charyzmę są wykonywane z modyfikatorem (-10) do końca dnia.
4. Zwidy - Wszystkie testy oparte o Percepcję są wykonywane z modyfikatorem (-10) do końca dnia.
5. Irracjonalność - Wszystkie testy oparte o Inteligencję są wykonywane z modyfikatorem (-10) do końca dnia.
6. Bezsenność - Przez kolejne 1k10 dni, Bohater zaczyna je z 1 poziomem Zmęczenia.
7. Przygnębienie - Wszystkie statystyki pierwszorzędne spadają o 2 do końca dnia.
8. Złamana wola - Maksymalne HP spada o połowę do końca dnia.
9. Otępienie - Stamina i Mana spadają do maksymalnej wartości 3 do końca dnia.
10. Szał bojowy - Do końca dnia postać zadaje podwójne obrażenia. Na początku każdej swojej tury musi wykonać test Siły Woli (-6). Porażka oznacza, że losuje losowy najbliższy cel.