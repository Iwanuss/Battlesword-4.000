# Testy

Test statystyki wykonuje się w odniesieniu do statystyk defensywnych, drugorzędnych, szczęścia i sławy poprzez rzut k20. Aby zdać test, należy wyrzucić liczbę równą lub mniejszą od posiadanej statystyki. Oznacza to, że im wyższa testowana statystyka i im niższy rzut, tym lepiej.

W przypadku testów przeciwstawnych, zwycięża ten kto osiągnie wyższy poziom sukcesów.

## Poziomy trudności
Wykonywanie jednych czynności może być łatwiejsze lub trudniejsze od innych. Dlatego niektóre testy mogą być obarczone modyfikatorami w zależności od poziomu trudności. Modyfikatory zmieniają wartość testowanej statystyki na potrzeby rzutu:
* Trywialny +6
* Banalny +5
* Śmiesznie prosty +4
* Bardzo łatwy +3
* Łatwy +2
* Prosty +1
* Przeciętny 0
* Ciężki -1
* Trudny -2
* Bardzo trudny -3
* Ekstremalnie trudny -4
* Pojebanie trudny -5
* Piekielnie trudny -6

## Ułatwienia i utrudnienia
Oprócz poziomu trudności, na szansę zdania testu mogą też wpływać okoliczności łagodzące lub jeszcze bardziej utrudniające dany test.

W przypadku ułatwienia, test wykonywany jest przy pomocy dwóch k20, spośród których do ustalenia wyniku testu wybierana jest ta bardziej korzystna dla BG.

W przypadku utrudnienia, sytuacja jest analogiczna, ale wybiera się kość z wynikiem bardziej niekorzystnym.

Ułatwienia w testach zapewniają:
* pomoc innego BG posiadającego przynajmniej dwa rozwinięcia w testowanej statystyce
* posiadanie odpowiednich narzędzi przy wykonywaniu zadania, np. kotwiczka z liną do wspinaczki lub łom do wyważania drzwi
* cechy i umiejętności specjalne

Utrudnienia w testach zapewniają:
* zmęczenie
* stanie u progu bram śmierci
* nieposiadanie niezbędnych narzędzi do wykonywania zadania, np. brak siodła przy jeździe konnej lub brak opatrunków przy udzielaniu pierwszej pomocy

## Szczęście
Każdy BG dysponuje pulą Szczęścia. Może je wykorzystać na dwa sposoby:

1. Zignorować wynik dowolnego rzutu wykonywanego przez siebie i wykonanie go ponownie. Zmniejsza to na stałe wartość Szczęścia o 1.
2. W przypadku nieposiadania niemagicznego przedmiotu w swoim ekwipunku, z którego chciałoby się skorzystać, należy wykonać test Szczęścia. W przypadku sukcesu, BG szczęśliwie znajduje ów przedmiot na dnie swojej torby.

Na końcu każdej sesji należy wykonać test Szczęścia. Porażka oznacza, że jego wartość podnosi się o 1.

## Sukcesy i porażki
Czasem, sama informacja o sukcesie lub porażce to za mało i wymagana jest również wiedza na temat skali tychże. W przypadku sukcesu, mamy do czynienia z 1 poziomem sukcesu za każdy punkt różnicy pomiędzy testowaną statystyką a wynikiem rzutu. W przypadku porażki, na każdy punkt różicy pomiędzy wynikiem rzutu a testowaną statystyką mowa o 1 poziomie porażki.

### Krytyczne sukcesy i krytyczne porażki
Specjalnym typem sukcesów i porażek są ich krytyczne warianty. Mają one wyższą wartość od dowolnego poziomu sukeców lub porażek, również w przypadku testów przeciwstawnych.

Jeśli w teście na kości wypadnie wynik 1, należy rzucić dodatkową k20. Jeśli i na niej wypadnie wynik 1, mamy do czynienia z krytycznym sukcesem.

Jeśli w teście na kości wypadnie wynik 20, należy rzucić dodatkową k20. Jeśli i na niej wypadnie wynik 20, mamy do czynienia z krytyczną porażką.

Jeśli w teście na kości wypadnie wynik 6, należy rzucić dodatkową k20. Jeśli i na niej wypadnie wynik 6, należy rzucić trzeci raz. Trzecia szóstka oznacza ekstremalną manifestację chaosu.