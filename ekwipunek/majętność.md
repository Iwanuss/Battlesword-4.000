# Majętność

Majętność określa poziom zamożności, bogactwa, znajomości i generalnej siły nabywczej. Składają sie na nią zarówno środki finansowe, ale również inwestycje, kapitał, kosztowności oraz potencjał speniężenia posiadanych przedmiotów.

## Zakupy
Podstawową funkcją Majętności jest określenie siły nabywczej Drużyny. Aby móc nabyć dany przedmiot lub zapewnić sobie daną usługę, Majętność Drużyny musi być równa lub wyższa od jego kosztu. Nabywanie niemagicznych przedmiotów nie obniża Majętności.

Nabywanie niepowszechnych magicznych przedmiotów drenuje Majętność zależnie od ich rzadkości:
* Niezwykłe - 1
* Zaklęte - 2
* Potężne - 3
* Arcymistrzowskie - 4
* Mityczne - 5
* Boskie - 6

## Zwiększanie majętności
* Zdobywanie złota - Wzrost Majętności może być jedną z nagród w trakcie przygód jakie może zdobyć Drużyna. W momencie, w którym Drużyna zdobędzie odpowiednio duży skarb, np. smoczą górę zlota lub skarbiec złola, MG może nagrodzić Drużynę odpowiednim wzrostem tej statystyki. Majętność powinna wzrastać na wyższy poziom, gdy Drużyna uzbiera złoto w ilości (nowy poziom x 1000).
* Sprzedaż drogocennych przedmiotów / przedmiotów magicznych - Jeśli Drużyna wejdzie w posiadanie drogocennych przedmiotów, np. klejnotów, kamieni szlachetnych, biżuterii lub dzieł sztuki, mogą spróbować upłynnić te środki. W ramach przerwy między przygodami, jeden z członkowie Drużyny mogą spróbować wykorzystać swoje umiejętności Targowania i Księgowości, by tego dokonać. Więcej o sprzedaży w rozdziale o przerwach między przygodami.
* Inwestycje - W ramach przerwy między przygodami, jeden z członków Drużyny może spróbować wykorzystać swoje umiejętności Księgowości, aby zainwestować część Majętności w celu pomnożenia majątku. Więcej o inwestycjach w rozdziale o przerwach między przygodami.
* Działalność gospodarcza - Drużyna może również wziąć sprawy w swoje ręce i podjąć się prowadzenia działalności gospodarczej. Zależnie od ich talentów oraz typu działalności, Majętność może rosnąć na różne sposoby. Więcej w nadchodzącym doadtku o działalnościach gospodarczych.
* Nadania i nagrody - W ramach zapłaty za wykonywane misje lub w ramach nadań budżetu na misje z ramienia patrona lub organizacji, Majętność może wzrosnąć na stałe lub tymczasowo. Każda zmiana wartości Sławy powinna również znajdować swoje odzwierciedlenie w Majętności.